---
title: Convenzione dell’oil sull’eta’ minima, 1973 (n.138)
preview: La Convenzione fondamentale dell’OIL sull’età minima fissa l'età minima generale in cui i bambini possono essere legalmente impiegati in attività lavorative a 15 anni (13 per i lavori leggeri) e 18 anni nel caso di lavori pericolosi.
permalink: /lavoro_diritti/diritti-parita-ilo/convenzioni-fondamentali-ilo/eta-minima
layout: article
---

La [Convenzione fondamentale dell’OIL sull’età minima](https://www.ilo.org/wcmsp5/groups/public/---europe/---ro-geneva/---ilo-rome/documents/normativeinstrument/wcms_152686.pdf) fissa l'età minima generale in cui i bambini possono essere legalmente impiegati in attività lavorative a 15 anni (13 per i lavori leggeri) e 18 anni nel caso di lavori pericolosi. È prevista inoltre la possibilità di fissare inizialmente l'età minima generale a 14 anni (12 per lavori leggeri), nei paesi dove l'economia e le strutture educative non siano sufficientemente sviluppate. 

Gli Stati membri che ratificano la Convenzione si impegnano a perseguire una politica interna tendente ad assicurare l’abolizione effettiva del lavoro infantile e ad aumentare progressivamente l’età minima per l’assunzione all’impiego o al lavoro ad un livello che permetta agli adolescenti di raggiungere il più completo sviluppo fisico e mentale.

La Convenzione è stata ratificata da 171 Stati membri. L’Italia ha ratificato la Convenzione nel 1981.
