---
title: Convenzione sul diritto di organizzazione e di negoziazione collettiva, 1949 (n.98)
preview: La Convenzione fondamentale dell’OIL sul diritto di organizzazione e negoziazione collettiva stabilisce che i lavoratori beneficino di un’adeguata protezione contro tutti gli atti di discriminazione tendenti a compromettere la libertà sindacale in materia di impiego
permalink: /lavoro_diritti/diritti-parita-ilo/convenzioni-fondamentali-ilo/negoziazione-collettiva
layout: article
---

La [Convenzione fondamentale dell’OIL sul diritto di organizzazione e negoziazione collettiva](https://www.ilo.org/wcmsp5/groups/public/---europe/---ro-geneva/---ilo-rome/documents/normativeinstrument/wcms_152335.pdf) stabilisce che i lavoratori beneficino di un’adeguata protezione contro tutti gli atti di discriminazione tendenti a compromettere la libertà sindacale in materia di impiego. 

Tale principio si applica agli atti che abbiano lo scopo di:
- subordinare l’impiego di un lavoratore alla condizione che egli non aderisca ad un sindacato o smetta di far parte di un sindacato; 
- licenziare un lavoratore o arrecargli pregiudizio con ogni altro mezzo, a causa della sua affiliazione sindacale o della sua partecipazione ad attività sindacali al di fuori delle ore di lavoro, o, con il consenso del datore di lavoro, durante le ore di lavoro.

Le organizzazioni dei datori di lavoro e dei lavoratori devono beneficiare di un’adeguata protezione contro tutti gli atti di ingerenza delle une verso le altre, che si realizzino sia direttamente sia per mezzo di loro funzionari o membri, nella loro formazione, nel loro funzionamento e nella loro amministrazione.

La Convenzione assicura il diritto di negoziazione collettiva. Ogni Stato membro dell’OIL dovrà adottare le misure appropriate per incoraggiare la negoziazione tra le organizzazioni dei datori di lavoro e i sindacati, ai fini della regolamentazione dei termini e delle condizioni di lavoro attraverso la stipula di contratti collettivi.

La Convenzione è stata ratificata da 166 Stati membri. L’Italia ha ratificato la Convenzione nel 1958.
