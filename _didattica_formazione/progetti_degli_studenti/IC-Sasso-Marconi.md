---
title: IC Sasso Marconi (prof.ssa Maria Panateri)
layout: article
---

La collaborazione con l’Istituto Comprensivo di Sasso Marconi è iniziata molto presto, alle origini del nostro Progetto. La loro fiducia, che speriamo sia stata ripagata, ci ha permesso di sperimentare, metterci alla prova e migliorarci nel corso di questi mesi.

La docente di riferimento, Maria Panateri, ha fin da subito mostrato un profondo interesse per le tematiche legate alla parità di genere, facendo capo in particolare alla necessità di diffondere la cultura tecnica nelle scuole secondarie di primo grado, affinché anche le ragazze possano avvicinarsi ad essa e prendere scelte più consapevoli riguardanti il loro futuro.

Il nostro progetto, per quanto concerne le classi terze, è stato infatti inserito in un più ampio percorso di orientamento, dandogli da un lato una connotazione di genere, e dall’altro uno scenario storico in cui collocarlo.

I lavori che trovate qui sotto sono il frutto di un grande impegno da parte degli studenti e delle studentesse della scuola, i quali hanno sempre dimostrato capacità di ascolto, ragionamento e un forte desiderio di confronto con noi. È stata un’emozione per noi toccare con mano i risultati di questa preziosa collaborazione che auspichiamo possa rinnovarsi nel corso del tempo.


---

### I progetti degli studenti
